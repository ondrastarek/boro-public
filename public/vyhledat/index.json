[{"content":"Čtvrtek se nesl ve sportovním duchu. Po poledním klidu se celý tábor sešel u připravené Borocrossové trati, aby všichni poměřili své síly v mrštnosti a běhu.\n","date":"2024-08-03T00:00:00Z","image":"https://ondrastarek.github.io/boro-public/p/borocross2024/foto.jpg","permalink":"https://ondrastarek.github.io/boro-public/p/borocross2024/","title":"Borocross"},{"content":"Ve středu dopoledne děti získali trochu praxe ze světa hazardu v našem pekelném Casinu. Letos jsme to opravdu vymazlili, kromě banky, která hlásila aktuální kurz, pořádala soutěže o různé výherní kupóny jsme měli i VIP zónu, do které měli hráči přístup pouze v omezeném počtu a po zakoupení lístku. Zde byli děti přivítáni hosteskou s welcome drinkem (samozřejmě nealko :-) ) Na pořádek ve VIP zóně pak dohlíželi dva bodyguardi. Děti si museli dát také pozor na tuláka na vozíku, který prodával falešné vstupenky do VIP zóny, se kterými se tam pak bohužel nedostali\u0026hellip; Casíno si čertíci velice užili i přes to, že někteří přišli doslova na mizinu.\nVečer si čertíci přišívali knoflíčky, aby bylo jasně zřetelné, jaké čertovské hodnosti dasáhli. Někteří knoflíky přišívali od začátku jako zkušené švadleny, ostatní to skvěle zvládli po instruktáži od oddíláků.\n","date":"2024-08-02T00:00:00Z","image":"https://ondrastarek.github.io/boro-public/p/casino2024/foto.jpg","permalink":"https://ondrastarek.github.io/boro-public/p/casino2024/","title":"Casino"},{"content":"Naše čertovské hry jsou v plném proudu. V pondělí čertíci procvičovali jemnou motoriku, postavili si z uchošťour a gumiček luk a s ním se strefovali na cíl. Nebyl to úkol jednoduchý, ale čertíci se ho zhostili velice statečně. Odpoledne potom odešli dva nejstarší oddíly na Puťák užít si vaření a spaní v přírodě. Abychm jim my v táboře nezáviděli táborovou pohodu u ohně, zatopili jsme si také a došlo i na kytaru, zpěv a opékání buřtíků.\nÚterý se neslo ve znamení barevných válek, kdy museli čertíci získat co nejvíce surovin pro pekelného kuchaře. Úkol to nebyl jednoduchý, protože čertíci z ostatních tříd měli k dispozici barevnou munici, kterou proti ostatním čertíkům s radostí používali. No a jak to skončilo, se sami můžete podívat na fotkách\u0026hellip; Čertíci se nám pěkně zbarvili do všemožných barev :-) Někteří si dokonce barvy oblíbili tak, že se s nimi dobrovolně napatlali od hlavy až k patě\u0026hellip; No ještě, že tu máme venkovní sprchy a hadice a mohli jsme je venku pořádně odmočit\u0026hellip; Večer se konala k radosti všech první diskotéka.\n","date":"2024-08-01T00:00:00Z","image":"https://ondrastarek.github.io/boro-public/p/hry2024/foto.jpg","permalink":"https://ondrastarek.github.io/boro-public/p/hry2024/","title":"Táborové hry"},{"content":"Je to tu, tábor BORO 2024 byl v sobotu zahájen slavnostním nástupem a vyvěšením naší letité, táborové vlajky. Po první táborové večeři, kterou jsou už léta nudle s mákem proběhlo zahájení celotáborové hry dechberoucí scénkou, při které bylo zjištěno, že na světě přibývá hříšníků a v pekle je nedostatek čertů. Byla proto otevřena pekelná akademie a začal nábor a výuka mladých čertíků, kteří se nebojí žádného úkolu a všeho se chopí s vervou.\nDruhý den byl tradičně zahájen ranní rozcvičkou, při které jsme trochu zmohli - a pak že v pekle nikdy neprší\u0026hellip; Hned po snídani se čertíci pustili do výroby rohů a každá čertovská třída si vyrobila své vlajky. Po výborném obědě jsme zjistili, že se nám dospělí čerti někam rozprchli a poschovávali. Počasí se mezitím umoudřilo a vykouklo sluníčko. Malí čertíci se tedy vydali je hledat a od každého čerta se snažili získat jeho fotku. Jenže čerti jsou pěkně vykutálení a zadarmo to nebylo ;-)\nVečer byl čas na oddílové aktivity a den jsme zakončili promítáním večerníčku v podobě Toma a Jerryho, u kterého se malí čertíci náramně pobavili a nachystali do postýlek.\nMáme se tu fajnově, tak o nás milé maminky a tatínkové nemějte strach :-)\nZase se brzy ozveme\u0026hellip;\nVaši čertíci\n","date":"2024-07-29T00:00:00Z","image":"https://ondrastarek.github.io/boro-public/p/zacatek2024/foto.jpg","permalink":"https://ondrastarek.github.io/boro-public/p/zacatek2024/","title":"První dny BORO 2024"},{"content":"Vážení rodiče, drazí táborníci.\nBORO 2023 je za námi a my se pomalu vzpamatováváme z toho dvoutýdenního fofru, kdy se celý personál snažil udělat vše pro to,\naby byli děti spokojené a šťastné.\nRádi bychom poděkovali našim mladým táborníkům, za to, že vytvořili takovou skvělou partu a atmosféru při plnění úkolů a soutěží.\nStejně tak chceme poděkovat rodičům, za vloženou důvěru, kterou jsme snad nezklamali. Letošní tábor byl trochu náročnější, díky né úplně vlídnému počasí. Poprali jsme se s tím však dobře a děti si tábor užili a doufáme, že se Vám domů vrátily šťastné a plné vzpomínek a zážitků.\nNo a my už pomalu plánujeme, co se bude dít příští rok. Zase to uteče jako voda a my se už nemůžeme dočkat.\nTak zas za rok A H O J\n","date":"2023-08-13T00:00:00Z","image":"https://ondrastarek.github.io/boro-public/p/zaver2023/foto.jpg","permalink":"https://ondrastarek.github.io/boro-public/p/zaver2023/","title":"Závěr tábora - hromadné focení"},{"content":"Tak se nám to už krátí\u0026hellip;\nV pondělí jsme se jako správní vikingové vydali na průzkumnou výpravu do města Železnice, kde jsme v krátkém časovém úseku hledali odpovědi na 100 otázek, to vám byl pěknej fofr! Do toho jsme několikrát zmokli, ale nás to už nerozhodí :-) Průběžně také s oddíly plníme zajímavé úkoly a soutěže o dračí zuby, které nám tvoří krásný náhrdelník.\nV úterý za námi jako již tradičně přijela policie, tentokrát i s místními hasiči a autem doktora ze záchranné služby. Ti pro nás měli připravený úžasný program se služebními psy a dokonce přijeli i dva policejní jezdci na koních a to byla teprve super podívaná. V rámci výcviku služebních koní jsme jim hráli dav fotbalových fanoušků a koně to zvládli na výbornou, vůbec se nás nebáli, to spíš my jich. Když policista trénoval koně na výbuch granátu tak jsme se lekli asi úplně všichni, to vám byla šlupa! Odpoledne s IZS jsme si náramně užili a přiučili se spoustu nových věcí. Za jejich práci jim patří náš veliký obdiv a obrovské díky, že si na nás udělali čas. Večer jsme opět v roli vikingů tentokrát opevňovali svou domovskou vesnici zdmi v lese za použití přírodních materiálů, jejichž neprodyšnost jsme poté otestovali průstřelem vody z vodního děla (kelímků). Je až neuvěřitelné, jak velké a pevné zdi dokáže tlupa mladých vikingů postavit během půl hodiny.\nStředa nám opět propršela, ale večer jsme si náladů napravili výborným hambáčem. Včera, ve čtvrtek jsme měli sportovní dopoledne v podobě táborové Boroolympiády, zápal a fandění mladých sportovců byl až neuvěřitelný. Odpoledne potom na puťáku strávily oddíly, které to ještě nestihly a díky konečně hezkému počasí si puťák náramně užily.\nDnes nás čeká vyvrcholení celotáborové hry a večer poslední diskotéka.\nZítra si pro nás prosím přijeďte mezi 10. a 11. hodinou. Sice se nám domů moc nechce, ale rok zase uteče jako voda :-)\n","date":"2023-08-11T00:00:00Z","image":"https://ondrastarek.github.io/boro-public/p/druhapule2023/foto.jpg","permalink":"https://ondrastarek.github.io/boro-public/p/druhapule2023/","title":"Blížíme se do konce!"},{"content":"Ahoj z tábora BORO 2023!\nVe čtvrtek už jsme se mohli těšit z přítomnosti sluníčka. Ráno jsme zahájili trochu gamblerských způsobem a z našeho tábořiště se stalo velké Casino, kde děti mohly vyzkoušet spoustu zábavných hazardních her jako ruletu, poker, tahání sirek a házení kostkami. Tomuto dopoledne nechyběl i zásah banditů, kteří vyloupili banku, ale nebojte, lupiči byli dopadeni a potrestání řádným způsobem.\nDěti si také vyzkoušely střílení ze vzduchovky a luku a šlo to i těm nejmenším. Pak několik oddílů postihlo neštěstí v podobě “dne trifidů” a mohli se zachránit jen když si ve trojicích, kde viděl pouze jeden, ruce mohl používat pouze druhý, vyčistili navzájem zuby, namazali chleba a snědli ho.\nV pátek pak hezkého počasí oddíly využily celodenním výletem do Prachovských skal a zbytek oddílů si užívali vodních hrátek a spousty dalších aktivit. Večer se z oddíláku stala zvířátka ze safari a rozutekla se po celém areálu tábora a děti se pokoušely je všechna najít.\nV sobotu děti dostaly na starost chování větších draků v podobě héliových balónků. Každý si svého draka vyzdobil a musí se o něj starat a nosit ho stále u sebe. Naneštěstí nám hned v prvních hodinách pár draků uletělo a několik jich prasklo. Bohužel se nám vrátilo špatné počasí. Co však ale také na dalekém, drsném severu čekat, že. A tak jsme odpoledne měli suprové kino, ve kterém jsme shlédli druhý díl pohádky Jak Vyscvičit Draka. Bylo to kino se vším všudy, dokonce i s popkornem. To vám byla paráda. Abychom nezakrněli, tak jsme pak skoro dvě hodiny cvičili Zumbu s profesionální civičitelkou Lůca-Zumba. Byla to boží párty při které jsme vypotili litry potu.\nNásledující den jsme i přes nepřízeň počasí uspořádali dračí závody, kde dračí jezdci mohli ukázat své dovednosti rychlosti a mrštnosti v létání s draky. Několik jezdců bohužel podcenilo prolet trnitým údolím a draci jim zemřeli. Byli to opravdu drsné, severské závody v drsných podmínkách. No a večer nás čeká již druhá táborová diskotéka, už se nemůžeme dočkat :-)\nJe nám skvěle a za pár dní zase AHOJ!\n","date":"2023-08-06T00:00:00Z","image":"https://ondrastarek.github.io/boro-public/p/polovina2023/foto.jpg","permalink":"https://ondrastarek.github.io/boro-public/p/polovina2023/","title":"Polovina tábora"},{"content":"Zdravíme znovu z tábora BORO 2023!\nZahájili jsme puťák s nejstaršími oddíly a i přes nepřízeň počasí se jim podařilo uvařit skvělý buřtguláš a upéct vynikající perník. Nechybělo ani tradiční přespání v tee-pee.\nMezi tím další oddíly vyrazili na výlet na zříceninu hradu Bradlec a jiní se věnovali sportovním aktivitám a plněním úkolům za dračí zuby.\nPočasí nám do karet zatím moc nehraje, ale na to jsme připraveni. Zahráli jsme si “BORO svlíkačku”, kde děti hádali osoby na fotkách pomocí postupnému odhalování čtverců, které fotky zakrývaly. Je neuvěřitelné jaký talent na tváře děti projevily, neboť poznaly naše i nejzasloužilejší členy z časů, kdy většina z nich byla ještě na houbách, i pouze z kusu čela a obočí.\nStarání se o dračí vejce nebylo tak jednoduché, jak si možná myslíte. Péče byla náročná a vyžadovala neustálou pozornost. I přesto, že bylo spousta nehod a skořápek všude, většině z nás se podařilo vejce opečovávat až do vylíhnutí. Těmto šťastlivcům se pak při večerním rituálu za svitu loučí, superúplňku a hřmění bouřky vylíhli draci, kterým bylo požehnáno od všech kmenových vůdců. Naštěstí se severský bůh Odin smiloval a přidělil draky i těm, kterým vejce prasklo. Všichni slavnostně přísahali, že se o svého draka budou starat až do konce svých dnů a připili si na to dračí krví.\nNásledující den už jako právoplatní členové našeho vikingského kmene mohli trénovat na jízdu na dracích. Všichni dračí jezdci se přesunuli do výcvikového centra, kde složili kvalifikaci dračích jezdců. Atmosféra této soutěže byla neuvěřitelná a všichni si závody moooc užili. Večer se pak všichni dočkali první táborové diskotéky a to byla veliká párty.\nZas za pár dní se ozveme, máme se tu skvěle. AHOJ\n","date":"2023-08-02T00:00:00Z","image":"https://ondrastarek.github.io/boro-public/p/streda2023/foto.jpg","permalink":"https://ondrastarek.github.io/boro-public/p/streda2023/","title":"Pondělí - středa"},{"content":"Ahoj z tábora BORO 2023!!!\nTak jsme se konečně dočkali a s plnou parádou jsme zahájili další z ročníků tábora BORO.\nV sobotu po příjezdu jsme se vzájemně všichni poznali různými seznamovacími hrami, po kterých přišel na řadu slavnostní nástup, během kterého byla za pomocí vlajkové čety, složené z nejmladších táborníků po roce opět vztyčena naše letitá táborová vlajka.\nPo večeři jsme zažili fascinující začátek letošní celotáborové hry - ocitli jsme se v dávných časech divokých severských zemí a přivítali jsme spolu s vůdci vikingských kmenů samotného krále severu. Bohužel sever je tvrdý a tak ani my nemáme život úplně jednoduchý\u0026hellip; Ohrožují nás divoká zvířata, drsné počasí, ale také drsní nájezdníci. Nicméně logickou matematickou hrou jsme si vybojovali barvy našich družin, abychom se pěkně poznali.\nDruhý den jsme zahájili pravou vikingskou rozcvičkou. Dopoledne jsme všichni pracovali na vlajkách, vikingském pokřiku a dokonce nechybělo ani vikingské tetování. Jsme fakt pořádný drsňáci!! Večer nám bohužel propršel, tak jsme si v kině pustili vikingskou pohádku Jak Vycvičit Draka.\nJeeenže, další den na nás zase zaútočili ti drsní nájezdníci. Už už to vypadalo, že je s námi konec, když najednou jeden z vůdců přiletěl na opravdovém drakovi a nájezdníky zahnal. No co vám budem vyprávět, všichni jsme čuměli jak právě vyklubané dráče\u0026hellip; Útočníci byli neméně překvapení a tak vzali nohy na ramena a ještě po sobě zanechali své vybavení a zbraně. No a tím nám to pravé dobrodružství teprve začíná. Sestrojili jsme katapulty, abychom se probojovali na dračí území a u Dračí Skály našli doupě, kde bylo spooooousta dračích vajec. O ty se teď staráme, jako o svá vlastní. Všude je sebou nosíme, zahříváme a doufáme, že se nám z nich vyklubou poslušní draci, kteří nám pomohou se všemi strastmi severu.\nTak se zatím mějte krásně, držte nám palce, ať se nám vše podaří a při dalším hlášení\u0026hellip; A H O J\n","date":"2023-07-31T00:00:00Z","image":"https://ondrastarek.github.io/boro-public/p/zacatek2023/foto.jpg","permalink":"https://ondrastarek.github.io/boro-public/p/zacatek2023/","title":"První dny BORO 2023"},{"content":"Na jaře jsme si všimli, že si ptáčkové, kolem našeho táborového areálu staví hnízda opravdu všude, kde se jen trochu dá. Už tehdy jsme dostali nápad udělat \u0026ldquo;Víkend ptačích budek\u0026rdquo;, při kterém bychom se sešli, vyrobili a rozvěsili ptačí budky.\nJak jsme si naplánovali, tak se také stalo. O uplynulém víkendu jsme na tábor navezli materiál, nářadí a náčinní, pozvali jsme starší táborníky a kamarády a pustili se do práce. Z místnosti, kde se obvykle hraje PingPong se stala truhlářská dílna, kde kvůli bezpečnosti připravovali dřevo hlavně tatínkové, jídelna se potom proměnila v montovnu a designové studio, kde si přišla na své už i dětská a holčičí část pracantů.\nVšichni se svých úkolů chopili s velikou vervou a tak se během chvíle začali rýsovat první budky. Nakonec se nám podařilo vyrobit zhruba 25 ptačích budek různých tvarů a barev. Kdo chtěl, svou budku si odnesl s sebou domů a pověsil si jí tam, dost budek nám tu však zbylo a byly pověšeny v areálu tábora, přilehlém lese i v areálu puťáku. Ti nejšikovnější zvládli dokonce vyrobit i krásné hmyzí hotely.\nDoufáme, že se v budkách bude ptáčkům líbit.\nDěkujeme všem, co se zúčastnili, nebo jakkoliv přispěli a pomohli nám uskutečnit tento krásný a užitečný víkend.\nTým BORO\n","date":"2022-10-23T00:00:00Z","image":"https://ondrastarek.github.io/boro-public/p/budky/uvod.jpg","permalink":"https://ondrastarek.github.io/boro-public/p/budky/","title":"Víkend ptačích budek"},{"content":"Zde se můžete podívat na fotky všech našich táborníků v jejich oddílech.\n","date":"2022-08-12T00:00:00Z","image":"https://ondrastarek.github.io/boro-public/p/oddily2022/uvod.jpg","permalink":"https://ondrastarek.github.io/boro-public/p/oddily2022/","title":"BORO 2022 - Focení oddílů"},{"content":"Jako již tradičně se všichni táborníci vyfotili s naší boroznámkou - zde si je můžete prohlédnout\n","date":"2022-08-12T00:00:00Z","image":"https://ondrastarek.github.io/boro-public/p/znamky2022/uvod.jpg","permalink":"https://ondrastarek.github.io/boro-public/p/znamky2022/","title":"BORO 2022 - Známky"},{"content":"Oddíly se nám při hře s míčky namočenými v barvě nádherně zaprasily. Tedy nejdříve se některá děvčata nechtěla umazat, ale po pár cákancích barvou vše nabralo na obrátkách a děti začaly barevné balónky pálit i do vlastních řad, jen proto, aby byly všechny pořádně špinavé. A když už se nám děcka tak krásně zmalovala, udělali jsme hromadné fotky všech soutěžních oddílů.\nMilé maminky, nemusíte se bát, děti jsme potom pořádně vypucovali a jsou opět jako ze škatulky\u0026hellip; Ehm, tedy alespoň z té táborové škatulky :-)\n","date":"2022-08-10T00:00:00Z","image":"https://ondrastarek.github.io/boro-public/p/oddilyhra/uvod.jpg","permalink":"https://ondrastarek.github.io/boro-public/p/oddilyhra/","title":"BORO 2022 - Zaprasené oddíly"},{"content":"Howg! … Ale ne, ještě jsme nedomluvili.\nNaopak, chceme Vám říct (skoro) všechno, co jsme zažili na Boru v létě 21.\nJiž podruhé jsme se vydali mezi kopce do Českého Dubu a tentokrát se pro nás prostředí změnilo v indiánskou prérii, na kterou se pokoušely dostat cizí kmeny a odcizit tak půdu domorodému obyvatelstvu. To si samozřejmě nechtělo nechat nic líbit, ale rozhodně se nechtělo o své území podělit bojem, ale naopak. Nabídlo cizineckým kmenům, aby ukázaly, že mohou zůstat a získat tak společné území pro všechny. Devět kmenů se tak snažilo dokázat tomu domorodému, že jsou opravdu hodni stát se jejich sousedy.\nV první řadě všechny kmeny pracovaly na společném totemu, který měnil svou podobu podle toho, kterému kmenu se zrovna vedlo nejvíce. Kmeny si také musely vytvořit vlastní oblečení, které by je odlišilo od ostatních. Všichni tak získali nádhernou památku v podobě vlastnoručně batikovaného trička s motivem svého kmene. Správný indián má také čelenku, to je jednou jasná věc. Tu u nás měli úplně všichni, a ne ledajakou, ale takovou, na kterou se dala sbírat peříčka, takže každý hned poznal, jak se nejen danému kmenu, ale i jednotlivci v něm, daří. Bílé pírko za úklid chtěl skoro každý a černé za speciální disciplíny také.\nBěhem dvou týdnů jsme samozřejmě hráli spoustu her, užívali si kamarádů a také zabojovali v pravých BOROdisciplínách – Borovrch byl delší a snad ještě prudší než loni, Borobraňák dal zabrat, ale někteří jej zvládli v rekordním čase a Borolympiáda byla opět nabušená spoustou soutěží a her. Nechybělo ani kasino, které se dá už považovat za tradiční Borohru, protože ji milují všichni, bez ohledu na věk, od nejmenších dětí po nejstarší dospěláky, což se dá říct i o diskotékách, které letos proběhly dvě. Svou dvojitou premiéru si odbyla také stezka odvahy. První z nich si užili nic netušící nejstarší oddíly, kteří si spolu s dospěláky zazpívaly u ohně a postupně chodily spát, ačkoliv ne takovou cestou, na kterou byli běžně zvyklí. Kdo to zvládl, mohl se pyšnit černým pírkem. Druhá, delší, pak čekala na kompletně celý tábor.\nPro vytvoření jednoho kmene ze všech, co jsme na prérii měli a jako důkaz, že kmeny si opravdu zaslouží na společném území zůstat, protože loajalitu domorodého kmene si vysloužily, bylo nutné splnit, kromě všech dílčích úkolů, také ten poslední a nejhlavnější – přinést vodu z posvátné studny a zalít jí společně vytvořený totem. Nebudeme lhát, počasí nám toho dne dalo pěkně zabrat, ale všichni to zvládli krásně. Každý člen kmene donesl ve speciálním kelímku trochu vody z posvátné studny a společnými silami (jako jeden) zalili totem, a tak se stali všichni součástí jednoho velkého kmene. Celé úžasné atmosféře napomáhala naše tři teepee, která sloužila jako místo k odpočinku, i úkryt před deštěm, a hlavně jako perfektní místo k nočnímu spánku.\nDva týdny utekly jako voda a my zase balili domů, bohatší o zážitky i nová přátelství a hlavně, už při odjezdu jsme počítali dny, kdy odstartujeme další ročník.\n","date":"2021-10-29T00:00:00Z","image":"https://ondrastarek.github.io/boro-public/p/souhrn2021/foto.jpg","permalink":"https://ondrastarek.github.io/boro-public/p/souhrn2021/","title":"Souhrn tábora BORO 2021"},{"content":"Tak jako každý rok dostali všichni účastníci tábora na památku táborové tričko, ve kterém se pak všichni táborníci vyfotili.\n","date":"2021-08-30T00:00:00Z","image":"https://ondrastarek.github.io/boro-public/p/oddily2021/foto.jpg","permalink":"https://ondrastarek.github.io/boro-public/p/oddily2021/","title":"Focení oddílů BORO 2021"},{"content":"Na táboře BORO 2021\u0026hellip;\n\u0026hellip;ehmm, tedy na prériích, nedaleko Českého Dubu, se v srpnu roku 2021 proháněli indiánské kmeny plné rychlých, bystrých a mrštných indiánů, kteří se pod vedením svých náčelníků snažili získat náklonost domovského indiánského kmene BoroBoro. Zde je přehled všech indiánských kmenů, i s jejich náčelníky u posvátného totemu.\nKmen nejmladších indiánů - Oranžové Ještěrky. Kmen druhý - Modří Medvědi Kmen třetí - Hnědí Vlci. Čtvrtý kmen odvážných indiánů - Modří Žraloci. Pátý kmen - červené Pumy. Šestý kmen - Zelení Havrani. Sedmý kmen - Žlutí Bizoni. Osmý kmen - Zelení Krokodýli (Lacostíci). Kmen nejtarších indiánů - Růžoví Orli. Část domovského kmene BoroBoro, spolu s hlavním náčelníkem, Letícím Tomahawkem. ","date":"2021-08-28T00:00:00Z","image":"https://ondrastarek.github.io/boro-public/p/indianske-kmeny/images/foto1.jpg","permalink":"https://ondrastarek.github.io/boro-public/p/indianske-kmeny/","title":"Indiánské kmeny"},{"content":"Vítejte v lese, kde se kouzla dějí na každém kroku.\nV tento neuvěřitelný rok jsme se poprvé vydali do nového prostředí, na druhou stranu Ještědu, do Českého Dubu.\nNový areál nabídl nové možnosti, spoustu nachozených kilometrů, které se díky jeho rozloze načítaly rychlostí blesku.\nLetošním tématem byl Kouzelný les, který se z přátelského prostředí, ve kterém žijí všechny postavičky v dokonalé harmonii, změnil vlivem ukradené kouzelné šišky, která udržovala klid lesa. Všichni se rázem stali neovladatelnými a zlými postavami, které se rozhodly všem jen škodit. Naštěstí se Pánovi lesa a všem dětem, podařilo lesní postavičky uklidit a mírně zkrotit alespoň natolik, aby se s spojily a bojovaly, proti neshodám a společně kouzelnou šišku, která střeží harmonii, nalezli všichni i s pachatelem. Tím se nakonec ukázal Velký MÁ(k)G, kterého jsme polapili i s jeho mužskými hlídačkami a vystavili křížovému výslechu. Šišku jsme tedy nakonec našli a náš kouzelný les byl opět šťastný.\nSamozřejmě nechyběly tradiční sportovní disciplíny, jako nový a daleko strmější Borovrch, dostatečně dlouhý Borobraňák a také ne příliš snadný Borocross. Všichni jsme se v Kouzelném lese měli nádherně a odjížděli s tím, že se těšíme na další rok.\n","date":"2020-09-01T00:00:00Z","image":"https://ondrastarek.github.io/boro-public/p/souhrn2020/foto.jpg","permalink":"https://ondrastarek.github.io/boro-public/p/souhrn2020/","title":"Souhrn tábora BORO 2020"},{"content":"Všichni na palubu… a hurá za pokladem!\nKe shrnutí tohoto roku nelze zvolit nic jiného než záznam z lodního deníku, který mapuje naši cestu táborem v tomto roce.\nLodník deník BOROkapitána.\nsobota, 10.-24.8.2019\nA tak jsme se nalodili. Další z mejch důležitejch cest po moři.\nHlavní kapitán a my podkapitáni bisme samozdřejmě nezvládli tuto plavbu bez bezmála stofky podpalubních kris, které sme vicvyčili až na pirátské krále, a to mi věřte, že je sakra dobrá pozice a od podkapitánů dost dobrá práce, a to já zas umím vocenit.\nZa tu dobu, co jsme se společně plavyli, se odehrálo skutečně hodně věcí. Tradičně sme potkali kámoše z pobřežní hlítky, vyběhli na nejvyšší kopec, kterej jsme za naši plafbu vyděli, vimotali se skoro bez zranění z mořskýho bludiště, proběhli se po Safari, skočili si na candrbál, kde hrála místní kapela a zastavili jsme se na Olympu, kde sme získali medaile. To byl zážitek.\nTaki je potřeba vipýchnout, že se jeden den stali ze všech (hlavně kapitánů) paranoidní blázni, který se báli o svůj život tak, že se báli jít sami i na latrýnu. A pro můj vlastní život je dost dobrý si tuhle situaci do deníku zaznamenat, abich věděl, co se z celkem normálních pirátů může vyklubat za mořský příšery.\nNa moři nám to šlo celkem snadno, jsme taki dost skušený a nejsme žádný vořezávátka, ale samozdřejmě se našlo i pár zádrhelů, který musej potkat každou posátku. Ať to je mořská nemoc, nedostatek rumu anebo něco dalšího. Ale toho rumu a jídla byla dycky dost, protože sme s sebou měli, jako dycky, skvělou pirátskou kuchyň, která se o nás postarala f potpalubí.\nNejhorší ofšem bilo, kdyš nám zmizel kapitán a to bilo poslední den, kdy mi uš se radovali, jak nám fše krásně višlo a jedeme pro poklat. Zmizel i s posátkou a s lodí, která by nás dovedla k pokladu. Tak to musíte uznat, to jako naštve. Tadi ale zasáhli mořský bohové, který je nechali kousek před pokladem stroskotat. Tak sme měli možnost je dohnat i na pomalejších lodích a ze zad kapitána Ládi přečíst na mapě místo, kde byl poklad a nelítostně ho vylovit. To je taky nápad, napsat mapu na člověka, jak řikám, piráti jsou fakt divná banda.\nNakonec jsme se fšichni nalidili na největší BOROloď a společně jsme zamířili k domovu a vypluli vstříct dalším dobrodružstvím.\nKrevetám zdar!\n","date":"2019-09-01T00:00:00Z","image":"https://ondrastarek.github.io/boro-public/p/souhrn2019/uvodni_foto.JPG","permalink":"https://ondrastarek.github.io/boro-public/p/souhrn2019/","title":"Souhrn tábora BORO 2019"},{"content":"Ke každému táboru patří hromadné focení oddílů v nových táborových tričkách.\nHlavním úkolem je vždy udělat tyto hromadné fotky, dokud jsou trika aspoň trochu čistá, protože se vždy někomu poštěstí si právě obléknuté, čisté, bílé tričko něčím pokecat, spadnout v něm, nebo si ho polít čajem, šťávou, nebo třeba kakaem. Hromadné focení tedy vždy musí být rychlá akce ihned po tom, co děti trička dostanou.\n","date":"2019-08-30T00:00:00Z","image":"https://ondrastarek.github.io/boro-public/p/oddily2019/uvodni_foto.jpg","permalink":"https://ondrastarek.github.io/boro-public/p/oddily2019/","title":"Focení oddílů BORO 2019"}]